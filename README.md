# aed
Személyes Mobil Defibrillátor készülék prototípusának kifejlesztése

A Web alkalmazás .NET MVC-5 keretrendszerben került kialakításra. A felhasználóknak ezen az oldalon van lehetőségük regisztrálni, a készülékkel együtt kapott eszközazonosító és az email címük megadásával. Az adataik ellenőrzését követően a rendszer elkészíti a felhasználói fiókot és erről emailben küld értesítést. Ebben az emailben található egy hivatkozás, amivel megerősítheti a felhasználó a regisztrációt. Ezt követően beléphet az oldalra és a kezdő képernyő jelenik meg. Ugyanezt a regisztrált fiókot használja a mobil alkalmazás, a regisztrált felhasználó támogatására, a berendezés használatának követésére. A GDPR elveknek megfelelően a regisztráció során tájékoztatásra kerül a felhasználó az adatkezeléssel kapcsolatos szabályokról.

Projekt
Jelen projekt keretében kifejlesztettünk és megépítettünk egy „Személyes Mobil Defibrillátor” (AED) eszköz prototípusát, amelyet az emberek elérhető áron képesek megvásárolni. Kis méreténél fogva mindenki magánál tudja hordani, és ez az eszköz kiegészítőként csatlakoztatva mobil eszközökhöz, okostelefonhoz vagy tablethez, azzal együttműködve alkalmas sikeres újraélesztésre bárhol és bármikor.
A berendezés egy egyedileg számítógépes tervező eszközzel tervezett, és 3D nyomtatással előállított dobozba került beszerelésre. A dobozon az alábbi csatlakozások kerültek kialakításra: mini USB csatlakozó a mobil telefonhoz történő csatlakoztatásra, amin keresztül kerül vezérlésre az eszköz, valamint ezen a csatlakozón keresztül biztosított a tápellátása is. A doboz alján kerültek kialakításra a speciális hengeres csatlakozások az elektródák 
számára, amelyek a szívritmus mérésére, és szükség esetén a defibrillációs impulzus leadására szolgálnak.
 A berendezés prototípus jellege miatt jelen állapotában (bevizsgálás, engedélyezési eljárástól függően) nem használható embereken. Ezért kifejlesztettünk egy szimulátor egységet, ami lehetővé teszi a berendezés használatának bemutatását, oktatását, kalibrálást. Ez az eszköz szintén egy egyedileg számítógépes tervező eszközzel tervezett, és 3D nyomtatással előállított dobozba került beszerelésre. A berendezés a beállítástól függően képes egészséges szívritmus előállítására, valamint fibrillációs jelek előállítására is.

 A mobil alkalmazás az „Anywhere Softwre” B4A fejlesztőrendszerben került kialakításra. Funkciói: önellenőrzés, automatikus riasztás mobil hálózaton, újraélesztés folyamat levezénylése audio vizuális (hang és kép utasítások) támogatással, következők szerint elektródák felhelyeztetése, ritmus elemzés, javaslat, sokk. A rendszer minden működést naplóz. Az alkalmazás tréning funkciót is tartalmaz, amellyel gyakorolhatja a kezelő az újraélesztést tényleges sokk leadása nélkül. A program biztosítja az AED modul működési paramétereinek auditálását is a központi rendszeren keresztűl. A program elindítást követően ellenőrzi a kapcsolatot a defibrillátor egységgel, valamint internet elérés esetén a web alkalmazással. Ezt követően a fő képernyő jelenik meg, ahonnan a funkciók indíthatók.

 Az alkalmazás kezdő oldalán friss hírekkel, információkkal találkozik a felhasználó. A kezdő oldalról éri el a berendezés használatát bemutató oldalt, ahol részletes információkat kap a kezeléshez. A letöltés menü pontban a berendezés adatait, segédleteket, valamint (mivel nyitott licensz keretében készült a fejlesztés) a defibrillátor egység program interfész specifikációját töltheti le. Kiemelt felhasználók a statisztikai menü pontban a berendezések által készített és a web alkalmazásba feltöltött adatokat érhetik el tanulmányozás céljából. Ezek az adatok szigorúan deperszonalizált adatok, így a személyiségi jogok nem sérülnek.
